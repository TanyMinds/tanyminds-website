---
title: "Gândire pozitivă / Dezvoltare personală – De ce exagerăm?"
date: 2019-11-15
image: images/blog/pozitive-thinking-negative-thinking-tany-minds.jpg
feature_image: images/blog/pozitive-thinking-negative-thinking-tany-minds-1.jpg
author: Tany Minds
---

**`De ce exagerăm?`** De ce nu conștientizăm pe lângă beneficii și neajunsurile unor instrumente, abilități învățate? **Oare lucrurile sunt doar în alb sau negru?**

Concepte precum ”gândirea pozitivă”, ”dezvoltare personală” sunt supraevaluate de unii și subevaluate de alții. Pe când ele ne pot fi de folos doar dacă le privim în termeni de echilibru.

### Gândire Pozitivă / Gândire Negativă

În termeni de gândire pozitivă, dacă vom vedea totul în roz puțin probabil ne va fi de folos. Nici nu vom observa groapa de sub picioare. Însă dacă tratăm totul cu o atitudine negativă nu vom vedea partea frumoasă a lucrurilor și vom fi demotivați. Poate mai bine ar fi să găsim un echilibru în care să analizăm situația în care ne aflăm? Cu ajutorul gândirii pozitive să o canalizăm spre succes ținând cont și de eventualele riscuri. Astfel ne vom simți mai siguri pe situație și vom avea o imagine clară a ceea ce ar trebui să se întâmple.

### Dezvoltare Personală

În termeni de dezvoltare personală, dacă vei devora orice informație și învăța abilități la nimereală,  ajungi într-un moment în care îți dai seama că știi multe, dar nu faci mai nimic din ce știi. Și viceversa, dacă doar vei acționa și nu te vei dezvolta vei simți că nu poți trece de un anumit nivel cât nu te vei strădui. Nu este despre ceea ce poți să faci, ci de ceea ce gândești că poți să faci. Aici echilibru ar însemna să aplici ceea ce înveți consecvent, doar atunci mintea va intra în sinergie cu acțiunea și rezultatele vor fi vizibile.

### Echilibrul

Echilibrul în cazul dat, nu e o stare fixă la care trebuie să ajungi, este mai degrabă o stare de evoluție continuă în armonie. Ne putem imagina echilibru ca o situație în care ai două boluri de sticlă pe care trebuie să le umpli cu niște biluțe. De fiecare dată primești doar o singură biluță și poți să le pui pe rând în fiecare dintre ele. Niciodată nu se poate întâmpla ca acele două boluri să aibă același număr de bile. Dar nici să fie mai mare distanța între ele decât una. În cazul dezvoltării personale ar fi: primul bol pentru dezvoltare și al doilea pentru acțiune. Iar în cazul gândirii pozitive ar fi: primul bol pentru gândirea pozitivă și al doilea pentru măsurarea eventualelor riscuri.

La cât mai multe și colorate biluțe! 🙂 

_Photo credit: Photo by Tany Minds Art TanyMindsArt.com_