---
title: "Există influencer Marketing în România?"
date: 2020-11-30
image: images/blog/in-life-as-in-business.jpg
feature_image: images/blog/in-life-as-in-business-1.jpg
author: Tany Minds
---

Influencer marketingul în România până nu demult nici denumire nu a avut, poate doar niște încercări vagi. Tendința în marketing de a angaja influenceri a apărut acum câțiva ani la noi. Însă odată cu pandemia a răbufnit, fiecare al doilea vlogger, blogger, adolescent își spune influencer.

Influencer Marketingul vine mână în mână cu branding-ul personal. În continuare să țineți cont de faptul că nu există influență fără Branding Personal, chiar și acolo unde brandingul nu este clar, oricum oamenii percep ”cumva” influencerul. **”Cumva” în cazul dat e branding personal**, doar că nu este cel potrivit, atât timp cât nu este gândit.

### Piața de Influenceri în România

E haos. Dacă privim în ansamblu la piața de Infuenceri în România, vedem o piață care abia prinde aripi. Ca orice piață nouă, în primă instanță apare o avalanșă de doritori (specialiști). Fiecare face cum îl duce capul. Investește, nu îi iese, încearcă altfel. Problema este că se investește în instrumente, ”look” și altele în loc să se investească în cunoștințe, în primul rând. Dacă ar pune pe primul loc educația, piața ar deveni mai atractivă pentru afaceri.

E atât de mult haos încât cei care caută influenceri nici nu știu cum să-i găsească. În momentul în care îi găsesc nu știu cum să-i abordeze. În momentul în care decid să-i abordeze nu știu care este nivelul de remunerare. Problema este că nici influencerii nu își știu prețul.

### Influencerii și prețul

De ce influencerii nu își știu prețul? Deoarece nu știu la ce să se raporteze. Acest lucru se întâmplă din cauza că piața nu are niște reguli măcar puțin standardizate. Să se știe de exemplu că prețul mediu pentru o postare pe Instagram cu menționarea brandului este de X lei / la o mie de followeri pe care îi are influencerul sau Y lei / o mie de interacțiuni sau Z lei / vânzare (dacă poate fi cuantificat), sau alte metode de calcul.

Totodată, problema apare în faptul că majoritatea nu cunosc ce este marketingul și vânzările online de fapt. Influencerii cred că dacă atrag public le pot vinde orice. Ceea ce nu este adevărat nici pe departe. Poți să ai o gloată de câteva sute de mii de urmăritori care reacționează la postările tale de divertisment, dar nici să nu observe postările în care vrei să vinzi ceva. Viceversa, poți să ai câteva mii de urmăritori și să faci vânzări dacă atragi corect publicul țintă.

### Dăm cu capul sau mergem la cursuri de marketing?

Aceste lucruri se întâmplă și în alte domenii, din aceleași cauze. Preluăm tendințe și instrumente din țările dezvoltate, mature, dar copiem doar ce vedem la suprafață. Vedem rezultatul, dar nu și procesul. Suntem atât de lenoși la capitolul învățare, încât mai bine dăm cu capul de sute de ori decât să învățăm niște instrumente care ne sunt date ”mură-n gură” de cărți de specialitate, cursuri marketing online, cursuri de branding personal și altele.

_Ca atare, într-o piață needucată, sunt mai multe șanse să apară creativitate. Însă din lipsa unor instrumente de bază în crearea contentului, nimeni nu va observa acele sclipiri de geniu. Atât timp cât piața nu este educată vom avea content mult, dar necalitativ în mare parte._

### Încotro ar trebui să se îndrepte Influencer Marketingul

**`V-ați gândit vreodată ce face o persoană care vrea să achiziționeze un produs prima dată?`** O persoană pentru care terminologia domeniului este absolut nouă. Tot ce găsește online este un amalgam de informație aruncată în mai multe articole, postări pe rețele de socializare și pe site-uri de specialitate, unde în cele mai multe cazuri nu este veridică sau explicată clar.

Cine va câștiga în acel moment? Sunt convinsă că cel care va putea explica cel mai clar. Cel care va ajunge la esență. Cel care va structura informația astfel încât să nu fie nevoie de alte informații pentru a le completa. Cel care va reuși să fie diferit și sincer.

Aceasta este direcția pe care ar trebui să o ia Influencer Marketingul. Aici se va face diferențierea și vor câștiga cei care au și cunoștințe temeinice pe lângă ”talent”.

**`Informația pe care o dă Influencer-ul ar trebui să fie:`**

➤ **Clară** – Să fie simplificată la maxim, fără să se piardă sensul, desigur.

➤ **Sintetizată** – Doar esența!

➤ **Completă** – Să nu rămână cu întrebări.

**`Brandul personal:`**

➤ **Clar** – să reiasă foarte limpede cine ești și ce vrei să dai, astfel vei atrage publicul țintă ușor.

➤ **Consecvent** – să nu îți schimbi comportamentul și stilul des, doar dacă brandul tău presupune că așa ești tu, inconsecvent, nebunatic. În acest caz, trebuie să rămâi consecvent de nebunatic și inconsecvent. 🙂

➤ **Unic** – nu știu dacă vei reuși să fii unic, dar trebuie să te diferențiezi de ceilalți măcar prin ceva.

**`Strategia Influencer-ului:`**

➤ **Să ai strategie** – Da, în primul rând trebuie să o creezi.

➤ **Consecvență** – Să fie pe termen lung și să o pui în aplicare constant.

➤ **Să o îmbunătățești** – Strategia nu este ceva care nu poate fi atins. Dacă nu funcționează, adaptează, dacă este loc de mai bine, îmbunătățește.

**`Calitățile Influencer-ului:`**

➤ **Integritate** – Spune ce faci și fă ce spui.

➤ **Corectitudine** – Spune și fă doar lucrurile în care ești încrezut tu. Întreabă-te dacă tu ai face ceea ce le ceri urmăritorilor.

➤ **Ascultă** – Fii un ascultător bun, încearcă să înțelegi punctele de vedere ale celor care te urmăresc, astfel vei putea să-ți îmbunătățești strategia.

➤ **Creativitate** – Fii creativ, nu plictisi audiența.

**`Oferta Influencer-ului:`**

Știu că nu se vorbește despre bani, că societatea spune că această ocupație nu e ”serioasă”. Dar Influencerul este cumva un produs în sine, care vrea să fie plătit pentru asta. Deci poți să treci peste toate opiniile limitative despre bani și să-ți stabilești o ofertă.

➤ **Fără frică** – să știi că prețurile pot fi schimbate, nu trebuie să te temi să stabilești acum un preț pentru că posibil în viitor vei dori mai mult. Este chiar normal ca odată cu experiența ta și numărul de urmăritori să majorezi tarifele.

➤ **Fii un model pentru ceilalți** – dacă ceilalți influenceri nu au o ofertă fii tu cel care dă tonul pieței. Dacă te-ai emoționat la acest gând vezi punctul anterior, fără frică, pe parcurs poți modifica orice.
➤ **Oferta clară** – se fie cât mai ușor de înțeles, cel mai bine este să faci o formulă în care cel care vrea să te abordeze să poată introduce doar suma care vrea să o achite și să vadă ce poate primi în schimbul ei.

➤ **Fii corect** – dacă știi că urmăritorii tăi nu ar cumpăra un produs nu accepta să-l promovezi. Tu îți cunoști cel mai bine fanii, alege produsele pe care le vei putea valorifica cu adevărat. Ce ține de preț, fii cu picioarele pe pământ, poate îți va merge o dată, însă companiile calculează cheltuielile și rata de profit din investițiile în publicitate.

### Adresare către Influenceri 🙂

Dragă influencer sau viitor influencer, să știi că utilizatorii online nu sunt obligați să reacționeze cumva anume la ce faci tu. Ei vor reacționa în consecința comportamentului tău. Întrebarea ar fi mai degrabă cum vrei tu să reacționeze? Ce acțiuni ar trebui să întreprinzi tu, ca influencer, astfel încât utilizatorii online să aibă o părere bună despre tine și să te urmeze?

Ai încredere în tine și să știi că oamenii din totdeauna au avut nevoie de o opinie clară și informată despre un produs sau serviciu. Doar că abia acum încep să plătească pentru acest serviciu și în România. Ca să-ți sporești șansele de reușită, poți să aderi la o Rețea de Influenceri care te va ajuta să alegi brand-urile cu care vrei să lucrezi, dar și să te dezvolți ca Influencer. Și nu uita, timpul îi va alege pe cei mai buni, fă și tu parte din Influencer Marketingul de mâine.

**Tu ești ghidul**, fii integru, oferă-le povestea și calea pe care vrei să meargă ei. ✌

*Articol scris pentru competiția SuperBlog 2020.

_Photo credit: Photo by Tany Minds Art https://tanymindsart.com_