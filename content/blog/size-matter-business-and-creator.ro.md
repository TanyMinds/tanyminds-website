---
title: "Dimensiunea contează? - Afacerea și Creatorul"
date: 2019-11-13
image: images/blog/in-life-as-in-business.jpg
feature_image: images/blog/in-life-as-in-business-1.jpg
author: Tany Minds
---

Totul depinde de persoana interesată. Ca și în viață, totul este relativ și depinde de percepția fiecăruia în parte. Pentru cineva dimensiunea unui business înseamnă câți angajați are, pentru altcineva ce rulaj, pentru alții ce profit și mai sunt cei pentru care contează valoarea care o aduce afacerea pentru oameni.

Cel mai important lucru este ce își dorește creatorul de la businessul său. Sunt foarte mulți analiști în jur: vecini, consultanți, marketeri, cumetri și alți stakeholderi 🙂 care sunt interesați de dimensiunea afacerii tale. Fiecare dintre ei au criterii bine definite de experiența de viață și cunoștințele acumulate despre ce înseamnă o afacere. Toți au dreptul la opinie. Și este posibil ca fiecare să aibă dreptate în felul său. Însă a deține o afacere este ca orice altă profesie, ea îi îndeplinește celui care o are, niște necesități financiare, dar și psihologice. Dacă va ține cont de toți experții este posibil pe drum să piardă abilitatea de a-și extrage din această ocupație plăcerea, împlinirea.

Nu ar trebui să raportăm fiecare afacere la cele cu dimensiuni impunătoare. Bill Gates și-a văzut afacerea imensă din start, ”să aducă în fiecare casă un computer”, altfel nu putea să-și imagineze, deaceea a creat ce a creat. Însă sunt antreprenori care își văd altfel creațiile, nu vor să schimbe omenirea doar să aducă valoare pentru o comunitate de exemplu, sau să creeze niște locuri de muncă, alții să obțină libertate financiară, altora pur și simplu le place să fie creatori…

Până la urmă, dimensiunea depinde de ochiul celui care o vede nu de valoarea în sine. Antreprenorii ar trebui să se focuseze pe ceea ce fac și ce își doresc, nu pe criterii impuse de societate. Dacă cei mai de succes creatori s-ar fi lăsat influiențați de societate, societatea ar fi rămas lipsită de multe lucruri de care se bucură astăzi din plin și le ia ca pe un dat.

Definiție ”Stakeholderi” – Părți interesate / Stakeholderii într-o organizație sunt indivizii și constituenții care contribuie, voluntar sau involuntar, la crearea valorilor și deci potențialii beneficiari la profit sau riscuri.

_Photo credit: Photo by Tany Minds Art https://tanymindsart.com_