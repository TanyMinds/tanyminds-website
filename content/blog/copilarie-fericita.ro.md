---
title: "Păcat că nu este la fel… Pledoarie pentru o copilărie fericită"
date: 2020-11-21
image: images/blog/copilarie-fericita-tany-minds.jpg
feature_image: images/blog/copilarie-fericita-tany-minds-1.jpg
author: Tany Minds
---

Cred că auziți și voi povestiri despre cum au fost odată copilăriile oamenilor. Erau frumoase, cu zăpadă, cu timp petrecut înghețați dar fericiți, toată ziua prin pădure, cu jocuri de-a mama și tata. Într-un cuvânt, mai bine zis în două, copilărie fericită.

Nu am nimic împotriva amintirilor frumoase și dorului de copilărie. Dar de ce să le dorim (impunem) copiilor noștri aceleași activități pe care le-am avut noi? Oare ei nu au dreptul să aleagă ce le place? De ce credem că ei se simt rău cu jocurile și activitățile din prezent?

Ar fi bine să conștientizăm că jocurile sunt o modalitate de a înțelege cum funcționează lumea. Dacă jocurile nu se adaptează prezentului copiii vor învăța rețeta greșită despre lume, o rețetă veche care astăzi nu mai funcționează.

Dacă în trecut copiii se jucau ”de-a magazinul” cu niște obiecte și cu frunze, în ziua de azi este normal să folosească o aplicație în acest scop. Dacă înainte jocul de-a mama și tata presupunea că mama face lucrurile în gospodărie și tata merge la lucru. Astăzi e ok să facă activitățile împreună, să se adapteze la lumea în schimbare. Când vor crește mari să nu le apară frustrări cu privire la viața familială, că nu este așa cum și-au imaginat. Aici putem găsi foarte multe exemple.

### Unele lucruri nu mai funcționează

Ne-am obișnuit să învățăm copiii să facă lucrurile așa cum le făceam noi și încă le mai facem. Nu le dăm oportunitatea să ne spună ei ce simt și ce vor și care sunt necesitățile lor. [NU vrem să acceptăm]({{< ref "/blog/limiting beliefs parenting children" >}} "convingeri limitative ale părinților") că lumea evoluează și unele lucruri nu mai funcționează.

Ar fi minunat dacă ne-am propune să creștem și noi odată cu copiii noștri. Dacă vrem să-i învățăm ceva, mai întâi să verificăm dacă nu este învechit. Să observăm dacă pot asimila ceea ce vrem să le transmitem prin metodele de odinioară și dacă au nevoie de ele. Dacă mai considerăm că este util să le adaptăm nevoilor lor.

### Ajutați-i să aibă o copilărie fericită!

Ar trebui să ne asumăm și faptul că stau cu nasul doar în computer, că nu au parte de vacanțe la țară, noi suntem vinovați. Noi alegem pentru ei. Nu vă mai fie jale de ei, mai bine ajutații să vă ghideze către ce le place și transmiteți-le frumosul prin propriul exemplu. Ajutați-i să aibă o copilărie fericită!

    ”Fii tu însuți schimbarea care vrei să o vezi în lume.”
    Mahatma Gandhi


_Photo credit: Photo by Tany Minds Art https://tanymindsart.com_