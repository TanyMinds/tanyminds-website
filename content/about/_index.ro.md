+++
title = "Despe noi"
date = 2018-07-12T18:19:33+06:00
heading = "imi plac oamenii care pentru a straluci nu sting lumina celorlalti"
description = """\"\""""
expertise_title = "Expertiză și interese:"
expertise_sectors = ["Mamă din 2006", "Master în Administrarea Afacerilor","NLP practitioner - American Union of NLP (AUNLP)", "Trainer (Formator) Certificat ANC ", "Psihologia Copilului - învățare și practicare continuă începând cu 2005", "Echilibrul în viață - învățare și practicare continuă începând cu 2012", "Disertație: Fără Comunicare nu există Leadership - Trusa de Comunicare a unui Leadership Sustenabil", " Licența în Drept ","Comunicare și Dezvoltare Personală", "Marketing și Antreprenoriat", "Cercetare Interdisciplinară", "Artă | Fotografie | Scriere"]
+++
![](/images/team/tanyminds.jpg)

Realitatea spune că în ziua de azi dacă rămâi axat doar pe o singură arie te plafonezi și ești limitat în ce poți face sau gândi. Am interese care la prima vedere nu au ce face împreună pictură, călătorii, antreprenoriat, muzică, marketing, parenting, comunicare. Însă dacă privești harta în ansamblu vezi că toate sunt conectate. Dacă te focusezi doar pe un aspect al vieții ”o dai în bară” sau cel puțin nu ești împlinit.

De exemplu, nu te vei putea bucura de faptul că ești un antreprenor sau specialist bun dacă nu ai o familie fericită, deci trebuie să ştii cum să o faci fericită, şi apare următorul domeniu – educaţia copiilor, după care următorul – relaţia cu soţul/soția. Nu poţi fi fericit dacă nu faci ce îţi place şi asta ar însemna alte interese, hobby-uri care la fel au nevoie de timp. Pentru a fi un antreprenor bun mai e nevoie să înţelegi şi marketing, branding, finanțe, management. Ceea ce presupune alte cunoştinţe şi interese inclusiv comunicarea interpersonală, comunicarea în companie, cultura companiei etc. S-ar părea că pentru toate acestea pot fi angajaţi specialişti, adevărat, dar niciodată nu va fi acelaşi efect ca în cazul în care proprietarul  înţelege ce e de făcut. Nici un specialist nu va convinge cu adevărat un proprietar că este nevoie de schimbare dacă el nu percepe esența. 

Încerc să delimitez până unde este munca şi de unde începe viaţa personală, dar am impresia că în antreprenoriat ca și în multe alte ocupații nu este posibil. Îţi vin idei în timpul liber și te poţi odihni când lucrezi. În același timp suntem educaţi altfel, pe sistemul angajat și încercăm să pliem ce ştim din copilărie pe ce facem acum. Poate complic totul? Poate lucrurile sunt mai simple? Poate până la urmă totul se rezumă la a fi om cu valori bune şi înţelepciune.

Am decis ca toate aceste întrebări și reflecții să le aștern pe foaie, respectiv pe blog, astfel am posibilitatea să valorific domeniile care mă interesează şi să le studiez în continuare. Totodată, poate sunt de ajutor și altora, ceea ce m-ar bucura foarte mult.

Pe alocuri veți avea impresia că participați la pledoarii în instanța de judecată sau se vor iți cuvinte specifice dreptului, defect care vine din Licența în domeniul Juridic. Alteori veți fi martori la câte o escapadă în lumea afacerilor, acest efect vine din masteratul în Administrarea Afacerilor, dar și din experiențele de viață în domeniul antreprenoriatului. Uneori voi fi foarte mămoasă, nu e defect, vine de la cei doi băieței minunați ai mei, pe care îi ador. Vă promit și poezie, ea fiind cea care m-a împins la scris. Și pentru mai multă armonie vom studia și echilibrul. 