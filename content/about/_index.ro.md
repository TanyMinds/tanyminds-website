+++
title = "Despe noi"
date = 2018-07-12T18:19:33+06:00
heading = "imi plac oamenii care pentru a straluci nu sting lumina celorlalti"
description = """\"\""""
expertise_title = "Expertiză și interese:"
expertise_sectors = ["Mamă din 2006", "Master în Administrarea Afacerilor","NLP practitioner - American Union of NLP (AUNLP)", "Trainer (Formator) Certificat ANC ", "Psihologia Copilului - învățare și practicare continuă începând cu 2005", "Echilibrul în viață - învățare și practicare continuă începând cu 2012", "Disertație: Fără Comunicare nu există Leadership - Trusa de Comunicare a unui Leadership Sustenabil", " Licența în Drept ","Comunicare și Dezvoltare Personală", "Marketing și Antreprenoriat", "Cercetare Interdisciplinară", "Cursuri de teatru ― 2012-2013 | Teatrul Eugen Ionesco", "Artă | Fotografie | Scriere", "Concurs SuperBlog ― 2020 - locul 4 din 120 de participanți | Scrierea a 25 de articole promotionale pentru companii romanesti cu atentie sporita la SEO si Creativitate. | Organizatorii competiției: super-blog.eu & swissplan.biz", "Concurs pentru studenți, locul 2 ― 2019 | Tema concursului: Inovare socială și dezvoltare durabilă. Laboratorio Athena, Terni. | Articol: The importance of sustainable leadership in small and medium enterprises.", "Conferință Cercetare avansată în afaceri ― 2019 | Facultatea de Economie și Administrarea Afacerilor Al.I. Cuza, Iași. | Lucrare: Kitul de comunicare a unui leadership sustenabil."]
+++
![](/images/team/tanyminds.jpg)

Am încercat să scriu despre mine câte ceva ca să mă cunoști mai bine. Mi-a fost greu să scriu, sunt prea multe lucruri și nu știu care vor fi relevante pentru tine. De aceea am hotărât să răspund la o listă de întrebări pe care am găsit-o recent și a fost destul de provocatoare pentru mine. 


**`• Cine ești? Răspunde într-o Propoziție`**


Sunt iubire, fericire, emoție, creație, imaginație, inspirație, pace, un amestec de valori, visuri si oameni…

**`• Pentru ce Trăiești?`**

Pentru că pot… Pentru a mai simți o dată soarele, pentru a mă conecta cu natura. Pentru că viața crează dependență, de fiecare dată mai vrei încă puțin. Încă puțină plăcere, puțină fericire… Pentru că e plăcut să respiri, să mănânci, să lucrezi, să dormi, să zâmbești, să-i îmbrățișezi pe cei dragi…

**`• Ce înseamnă Durere pentru tine?`**

Durerea pentru mine este dezamăgirea, chiar dacă mă strădui să nu îmi fac așteptări, se mai întâmplă. Durere este și reacția la schimbare, chiar dacă după e plăcut…

**`• Ce nu vei abandona niciodată în viață?`**

Dorința de a mă simți bine și dezvoltarea continuă. Călătoria spre echilibrul dintre toate aspectele vieții. Voi continua să-mi ajut copiii, oamenii dragi și pe mine să creeze abilități și deprinderi care ar face viața mai frumoasă. Nu aș putea abandona arta, îmi place să scriu, să pictez, să fac fotografii, să cânt, să fac teatru sau poate mai degrabă îmi plac emoțiile și starea de flow pe care mi le crează tot ce înseamnă a crea. Ador starea de nebunie creativă, e o stare de libertate totală în care creierul își permite să facă conexiuni la care nu te aștepți… Și nici într-un caz nu aș abandona călătoriile, natura…

**`• Ce sau pe cine Eviți în viață? De ce?`**

Evit oamenii care fură energie și dau nimic înapoi.

**`• Există ceva în ce crezi fără Dovezi? Ce este?`**

Iubirea.

**`• Care-i cea mai mare nevoie a ta de acum?`**

Să mă conectez cu mine…

**`• Care este cel mai bun sfat pe care ți l-ai da ție?`**

Acționează dragă, fii curajoasă, fă-o până la capăt chiar dacă îți e frică de necunoscutul care vine odată cu rezultatul…

**`• Fericirea înseamnă… ce?`**

Pentru mine fericirea sunt momentele de bucurie, pace, liniște, veselie, orice îmi face plăcere.

**`• De ce fel oameni are nevoie planeta acum?`**

De oameni care gândesc deschis, informați, curioși, conectați cu sine și natura.

**`• Ce arată excepțional în întuneric?`**

Liniștea...

**`• Care este cel mai frumos lucru pe care l-ai văzut azi?`**

Copiii mei.

**`• Ce lipsește în viața ta și simți mulțumire pentru asta?`**

Invidia, ura, stupiditatea, prostia. 

Te gândești cum e posibil să scapi de ele? Doar nu te concentrezi pe ele, aceste lucruri nu dispar cu adevărat, dispare atenția ta către ele. 

Cum am reușit? M-am focusat pe lucruri mai importante, care mă ajută să ajung la scopurile mele.

**`• Ce este imposibil să furi de la tine?`**

Abilitatea de a o lua de la capăt cu multă energie și încredere. Puterea interioară. Cunoștințele și deprinderile pe care mi le-am format.

**`• Cea mai valoroasa lecție din Greșeli este…?`**

Ai răbdare, nu te consuma, timpul le rezolvă pe toate.

**`• Fericirea nu este…?`**

Lucruri, locuri, oameni, obișnuințe, rutina…

**`• Dragostea nu este…?`**

Doar fericire...

**`• Pentru ce simți mulțumire în viață?`**

Copii, soț, familie, cărți, schimbare, locuri vizitate, natură, artă, lecții de viață…


**`• Ce te-ar face să renunți la oamenii pe care îi iubești?`**

Nimic.

**`• Ce te face să Zâmbești?`**

Copiii, soțul, soarele, oamenii dragi, natura.

**`• Viața e prea scurtă pentru a răbda… ce?`**

Orice.

**`• Dacă știi că mori la miezul nopții, ce faci ziua?`**

Stau cu copiii și soțul, ne plimbăm, ne jucăm, îi îmbrățișez strâns de tot și le spun că viața e minunată și indiferent de ce se întâmplă în ea sau cât durează trebuie să o trăiești plin de iubire, fericire, curaj… Și chiar să faci lucrurile la care visezi, să nu aștepți momentul potrivit, nu există unul…

**`• Ce gânduri negative îți vin des în cap?`**

Am cam scăpat de ele.

**`• Ce ai început să apreciezi mai mult în ultimii 3 ani?`**

Schimbarea.

**`• Ce te-a speriat ieri și nu te mai sperie azi?`**

Schimbarea.

**`• Viața mea va fi ideală fără… ce?`**

Nu cred că există ceva care îți face viața ideală, dacă vrei, găsești mereu ceva ce te încurcă.

**`• Ce anume îți alimentează speranța?`**

Puterea interioară, copiii, soțul.

**`• În ce ai încredere deplină?`**

În capacitatea de adaptare și flexibilitate.

**`• Cum consideri, ce șansă ți se oferă în fiecare zi?`**

Oricare, tu alegi…

**`• Ce anume vrei să ții minte toată viața?`**

Că pot fi fericită indiferent de situație.

**`• Ce apreciezi cel mai mult în prezent?`**

Locul unde sunt, oamenii care mă înconjoară, cine am devenit ca persoană, viața.

**`• Ce anume aștepți cu nerăbdare?`**

Următoarea călătorie 😃

**`• Cum crezi, de ce are nevoie acum omenirea?`**

Pace.

**`• Îți amintești clipa în care ai înțeles cât de repede trece timpul?`**

Cu timpul m-am împăcat, el mi-a șoptit că este relativ, deci depinde de ce faci și cât de conectat la prezent ești.


**`• Ce le dorești tuturor oamenilor pe care îi iubești?`**

Să se iubească așa cum sunt, dar să nu se oprească din dezvoltare, să rămână ei înșiși chiar și atunci când e foarte greu să se detașeze de curenți, să iubească natura și să se conecteze cât mai des cu ea, să trăiască cât mai mult în prezent și să-i permită fericirii să le invadeze fiecare por din piele cât mai des posibil… Să știe că doar de ei depinde cum se simt și doar ei sunt responsabili de ce li se întâmplă, deci doar ei pot schimba lucrurile… Să transforme lucrurile care îi afectează în loc să le ignore… Să fie creativi în viață, atunci când lucrurile o iau razna să găsească soluții care iau prin surprindere însăși viața… 

**`• Există în viață ceva fără sfârșit?`**

Da, dezvoltarea…

**`Poți face și tu un exercițiu, să răspunzi la aceleași întrebări dacă dorești. E unexercițiu bun pentru a face o revizuire și a înțelege dacă ești pe calea pe care ți-ai planificat, dacă ar trebui să adaptezi câte ceva...`**