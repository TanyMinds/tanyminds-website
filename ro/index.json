[{"content":"Această carte de Crăciun este despre un brad artificial care împlinește 40 de ani, despre Tammy și Bobby care înțeleg că au fost salvați 40 de brăduți pe parcursul anilor, despre Leagănul îndrăgostit de Oala Spartă și nu numai. Pe lângă toate este o povestioară care le va face mare plăcere copiilor în așteptarea lui Moș Crăciun și va trezi copilul din fiecare dintre noi, cu ochii strălucitori și încă visători.\nO alegere perfectă de carte pentru citirea sezonieră cu voce tare și pentru oferirea de cadouri de sărbători. Vârsta recomandată este 4-12 ani, dar cui nu-i place o nouă poveste de Crăciun\u0026hellip;\n","id":0,"image":"images/projects/Tany Minds Povesti/Bradutul Twinky prinde viata TAMMY  BOBBY O noua aventura.jpg","section":"portfolio","summary":"Această carte de Crăciun este despre un brad artificial care împlinește 40 de ani, despre Tammy și Bobby care înțeleg că au fost salvați 40 de brăduți pe parcursul anilor, despre Leagănul îndrăgostit de Oala Spartă și nu numai.","tags":null,"title":"Brăduțul Twinky prinde viață: TAMMY \u0026 BOBBY O nouă aventură","uri":"/ro/portfolio/twinky-the-christmas-tree-comes-to-life-christmas-books-children/","year":"2020"},{"content":"Aceasta poveste este despre doi copii care vrând să-i faca o farsa lui Moș Crăciun, au descoperit plăcerea de a dărui și de a fi buni. Între timp, cât pe ce sa afle cine este cu adevărat Moș Crăciun.\nO alegere perfectă de carte pentru citirea sezonieră cu voce tare și pentru oferirea de cadouri de sărbători. Vârsta recomandată este 4-12 ani, dar cui nu-i place o nouă poveste de Crăciun\u0026hellip;\n","id":1,"image":"images/projects/Tany Minds Povesti/O farsa pentru Mos Craciun Podul Misterios Tammy  Bobby Aventuri Tany Minds.jpg","section":"portfolio","summary":"Aceasta poveste este despre doi copii care vrând să-i faca o farsa lui Moș Crăciun, au descoperit plăcerea de a dărui și de a fi buni.","tags":null,"title":"O farsă pentru Moș Crăciun | Podul Misterios | Tammy \u0026 Bobby Aventuri","uri":"/ro/portfolio/tricking-santa-misterious-attic-christmas-books-for-children/","year":"2020"},{"content":"Această poveste este despre trei prieteni curajoși, care au avut curajul să salveze Crăciunul animalelor. Au avut o călătorie cu multe întorsături. Pe drum și-au făcut noi prieteni și au sărbătorit Crăciunul în pădurea magică. Copiii vor fi încântați de această nouă poveste. Micuților curajoși le va plăcea aventura magică de Crăciun și o vor răsfoi iar și iar.\nO alegere perfectă de carte pentru citirea sezonieră cu voce tare și pentru oferirea de cadouri de sărbători. Vârsta recomandată este 2-6 ani, dar cui nu-i place o nouă poveste de Crăciun cu animale\u0026hellip;\n","id":2,"image":"images/projects/Tany Minds Povesti/Salvand Craciunul Animalelor Acadeaua Fermecata carte povesti copii.jpg","section":"portfolio","summary":"Această poveste este despre trei prieteni curajoși, care au avut curajul să salveze Crăciunul animalelor. Au avut o călătorie cu multe întorsături. Pe drum și-au făcut noi prieteni și au sărbătorit Crăciunul în pădurea magică.","tags":null,"title":"Salvand Craciunul Animalelor: Acadeaua Fermecata","uri":"/ro/portfolio/saving-animals-christmas-kids-books/","year":"2020"},{"content":"Influencer marketingul în România până nu demult nici denumire nu a avut, poate doar niște încercări vagi. Tendința în marketing de a angaja influenceri a apărut acum câțiva ani la noi. Însă odată cu pandemia a răbufnit, fiecare al doilea vlogger, blogger, adolescent își spune influencer.\nInfluencer Marketingul vine mână în mână cu branding-ul personal. În continuare să țineți cont de faptul că nu există influență fără Branding Personal, chiar și acolo unde brandingul nu este clar, oricum oamenii percep ”cumva” influencerul. ”Cumva” în cazul dat e branding personal, doar că nu este cel potrivit, atât timp cât nu este gândit.\nPiața de Influenceri în România E haos. Dacă privim în ansamblu la piața de Infuenceri în România, vedem o piață care abia prinde aripi. Ca orice piață nouă, în primă instanță apare o avalanșă de doritori (specialiști). Fiecare face cum îl duce capul. Investește, nu îi iese, încearcă altfel. Problema este că se investește în instrumente, ”look” și altele în loc să se investească în cunoștințe, în primul rând. Dacă ar pune pe primul loc educația, piața ar deveni mai atractivă pentru afaceri.\nE atât de mult haos încât cei care caută influenceri nici nu știu cum să-i găsească. În momentul în care îi găsesc nu știu cum să-i abordeze. În momentul în care decid să-i abordeze nu știu care este nivelul de remunerare. Problema este că nici influencerii nu își știu prețul.\nInfluencerii și prețul De ce influencerii nu își știu prețul? Deoarece nu știu la ce să se raporteze. Acest lucru se întâmplă din cauza că piața nu are niște reguli măcar puțin standardizate. Să se știe de exemplu că prețul mediu pentru o postare pe Instagram cu menționarea brandului este de X lei / la o mie de followeri pe care îi are influencerul sau Y lei / o mie de interacțiuni sau Z lei / vânzare (dacă poate fi cuantificat), sau alte metode de calcul.\nTotodată, problema apare în faptul că majoritatea nu cunosc ce este marketingul și vânzările online de fapt. Influencerii cred că dacă atrag public le pot vinde orice. Ceea ce nu este adevărat nici pe departe. Poți să ai o gloată de câteva sute de mii de urmăritori care reacționează la postările tale de divertisment, dar nici să nu observe postările în care vrei să vinzi ceva. Viceversa, poți să ai câteva mii de urmăritori și să faci vânzări dacă atragi corect publicul țintă.\nDăm cu capul sau mergem la cursuri de marketing? Aceste lucruri se întâmplă și în alte domenii, din aceleași cauze. Preluăm tendințe și instrumente din țările dezvoltate, mature, dar copiem doar ce vedem la suprafață. Vedem rezultatul, dar nu și procesul. Suntem atât de lenoși la capitolul învățare, încât mai bine dăm cu capul de sute de ori decât să învățăm niște instrumente care ne sunt date ”mură-n gură” de cărți de specialitate, cursuri marketing online, cursuri de branding personal și altele.\nCa atare, într-o piață needucată, sunt mai multe șanse să apară creativitate. Însă din lipsa unor instrumente de bază în crearea contentului, nimeni nu va observa acele sclipiri de geniu. Atât timp cât piața nu este educată vom avea content mult, dar necalitativ în mare parte.\nÎncotro ar trebui să se îndrepte Influencer Marketingul V-ați gândit vreodată ce face o persoană care vrea să achiziționeze un produs prima dată? O persoană pentru care terminologia domeniului este absolut nouă. Tot ce găsește online este un amalgam de informație aruncată în mai multe articole, postări pe rețele de socializare și pe site-uri de specialitate, unde în cele mai multe cazuri nu este veridică sau explicată clar.\nCine va câștiga în acel moment? Sunt convinsă că cel care va putea explica cel mai clar. Cel care va ajunge la esență. Cel care va structura informația astfel încât să nu fie nevoie de alte informații pentru a le completa. Cel care va reuși să fie diferit și sincer.\nAceasta este direcția pe care ar trebui să o ia Influencer Marketingul. Aici se va face diferențierea și vor câștiga cei care au și cunoștințe temeinice pe lângă ”talent”.\nInformația pe care o dă Influencer-ul ar trebui să fie:\n➤ Clară – Să fie simplificată la maxim, fără să se piardă sensul, desigur.\n➤ Sintetizată – Doar esența!\n➤ Completă – Să nu rămână cu întrebări.\nBrandul personal:\n➤ Clar – să reiasă foarte limpede cine ești și ce vrei să dai, astfel vei atrage publicul țintă ușor.\n➤ Consecvent – să nu îți schimbi comportamentul și stilul des, doar dacă brandul tău presupune că așa ești tu, inconsecvent, nebunatic. În acest caz, trebuie să rămâi consecvent de nebunatic și inconsecvent. 🙂\n➤ Unic – nu știu dacă vei reuși să fii unic, dar trebuie să te diferențiezi de ceilalți măcar prin ceva.\nStrategia Influencer-ului:\n➤ Să ai strategie – Da, în primul rând trebuie să o creezi.\n➤ Consecvență – Să fie pe termen lung și să o pui în aplicare constant.\n➤ Să o îmbunătățești – Strategia nu este ceva care nu poate fi atins. Dacă nu funcționează, adaptează, dacă este loc de mai bine, îmbunătățește.\nCalitățile Influencer-ului:\n➤ Integritate – Spune ce faci și fă ce spui.\n➤ Corectitudine – Spune și fă doar lucrurile în care ești încrezut tu. Întreabă-te dacă tu ai face ceea ce le ceri urmăritorilor.\n➤ Ascultă – Fii un ascultător bun, încearcă să înțelegi punctele de vedere ale celor care te urmăresc, astfel vei putea să-ți îmbunătățești strategia.\n➤ Creativitate – Fii creativ, nu plictisi audiența.\nOferta Influencer-ului:\nȘtiu că nu se vorbește despre bani, că societatea spune că această ocupație nu e ”serioasă”. Dar Influencerul este cumva un produs în sine, care vrea să fie plătit pentru asta. Deci poți să treci peste toate opiniile limitative despre bani și să-ți stabilești o ofertă.\n➤ Fără frică – să știi că prețurile pot fi schimbate, nu trebuie să te temi să stabilești acum un preț pentru că posibil în viitor vei dori mai mult. Este chiar normal ca odată cu experiența ta și numărul de urmăritori să majorezi tarifele.\n➤ Fii un model pentru ceilalți – dacă ceilalți influenceri nu au o ofertă fii tu cel care dă tonul pieței. Dacă te-ai emoționat la acest gând vezi punctul anterior, fără frică, pe parcurs poți modifica orice. ➤ Oferta clară – se fie cât mai ușor de înțeles, cel mai bine este să faci o formulă în care cel care vrea să te abordeze să poată introduce doar suma care vrea să o achite și să vadă ce poate primi în schimbul ei.\n➤ Fii corect – dacă știi că urmăritorii tăi nu ar cumpăra un produs nu accepta să-l promovezi. Tu îți cunoști cel mai bine fanii, alege produsele pe care le vei putea valorifica cu adevărat. Ce ține de preț, fii cu picioarele pe pământ, poate îți va merge o dată, însă companiile calculează cheltuielile și rata de profit din investițiile în publicitate.\nAdresare către Influenceri 🙂 Dragă influencer sau viitor influencer, să știi că utilizatorii online nu sunt obligați să reacționeze cumva anume la ce faci tu. Ei vor reacționa în consecința comportamentului tău. Întrebarea ar fi mai degrabă cum vrei tu să reacționeze? Ce acțiuni ar trebui să întreprinzi tu, ca influencer, astfel încât utilizatorii online să aibă o părere bună despre tine și să te urmeze?\nAi încredere în tine și să știi că oamenii din totdeauna au avut nevoie de o opinie clară și informată despre un produs sau serviciu. Doar că abia acum încep să plătească pentru acest serviciu și în România. Ca să-ți sporești șansele de reușită, poți să aderi la o Rețea de Influenceri care te va ajuta să alegi brand-urile cu care vrei să lucrezi, dar și să te dezvolți ca Influencer. Și nu uita, timpul îi va alege pe cei mai buni, fă și tu parte din Influencer Marketingul de mâine.\nTu ești ghidul, fii integru, oferă-le povestea și calea pe care vrei să meargă ei. ✌\n*Articol scris pentru competiția SuperBlog 2020.\nPhoto credit: Photo by Tany Minds Art https://tanymindsart.com\r","id":3,"image":"images/blog/influiencer-marketing-romania-tany-minds.jpg","section":"blog","summary":"Influencer marketingul în România până nu demult nici denumire nu a avut, poate doar niște încercări vagi. Tendința în marketing de a angaja influenceri a apărut acum câțiva ani la noi.","tags":null,"title":"Există influencer Marketing în România?","uri":"/ro/blog/exista-influencer-marketing-in-romania/","year":"2020"},{"content":"Cred că auziți și voi povestiri despre cum au fost odată copilăriile oamenilor. Erau frumoase, cu zăpadă, cu timp petrecut înghețați dar fericiți, toată ziua prin pădure, cu jocuri de-a mama și tata. Într-un cuvânt, mai bine zis în două, copilărie fericită.\nNu am nimic împotriva amintirilor frumoase și dorului de copilărie. Dar de ce să le dorim (impunem) copiilor noștri aceleași activități pe care le-am avut noi? Oare ei nu au dreptul să aleagă ce le place? De ce credem că ei se simt rău cu jocurile și activitățile din prezent?\nAr fi bine să conștientizăm că jocurile sunt o modalitate de a înțelege cum funcționează lumea. Dacă jocurile nu se adaptează prezentului copiii vor învăța rețeta greșită despre lume, o rețetă veche care astăzi nu mai funcționează.\nDacă în trecut copiii se jucau ”de-a magazinul” cu niște obiecte și cu frunze, în ziua de azi este normal să folosească o aplicație în acest scop. Dacă înainte jocul de-a mama și tata presupunea că mama face lucrurile în gospodărie și tata merge la lucru. Astăzi e ok să facă activitățile împreună, să se adapteze la lumea în schimbare. Când vor crește mari să nu le apară frustrări cu privire la viața familială, că nu este așa cum și-au imaginat. Aici putem găsi foarte multe exemple.\nUnele lucruri nu mai funcționează Ne-am obișnuit să învățăm copiii să facă lucrurile așa cum le făceam noi și încă le mai facem. Nu le dăm oportunitatea să ne spună ei ce simt și ce vor și care sunt necesitățile lor. NU vrem să acceptăm\rcă lumea evoluează și unele lucruri nu mai funcționează.\nAr fi minunat dacă ne-am propune să creștem și noi odată cu copiii noștri. Dacă vrem să-i învățăm ceva, mai întâi să verificăm dacă nu este învechit. Să observăm dacă pot asimila ceea ce vrem să le transmitem prin metodele de odinioară și dacă au nevoie de ele. Dacă mai considerăm că este util să le adaptăm nevoilor lor.\nAjutați-i să aibă o copilărie fericită! Ar trebui să ne asumăm și faptul că stau cu nasul doar în computer, că nu au parte de vacanțe la țară, noi suntem vinovați. Noi alegem pentru ei. Nu vă mai fie jale de ei, mai bine ajutații să vă ghideze către ce le place și transmiteți-le frumosul prin propriul exemplu. Ajutați-i să aibă o copilărie fericită!\n”Fii tu însuți schimbarea care vrei să o vezi în lume.”\rMahatma Gandhi\rPhoto credit: Photo by Tany Minds Art https://tanymindsart.com\r","id":4,"image":"images/blog/copilarie-fericita-tany-minds.jpg","section":"blog","summary":"Cred că auziți și voi povestiri despre cum au fost odată copilăriile oamenilor. Erau frumoase, cu zăpadă, cu timp petrecut înghețați dar fericiți, toată ziua prin pădure, cu jocuri de-a mama și tata.","tags":null,"title":"Păcat că nu este la fel… Pledoarie pentru o copilărie fericită","uri":"/ro/blog/copilarie-fericita/","year":"2020"},{"content":"Mediul oferit copilului este fundamental Atunci când părinții au anumite frici, convingeri limitative, copiii nu au cum să fie altfel. Ei au parte de mediul oferit de adulți, de unde își extrag informațiile și modele de comportament. Nu poți, de exemplu, să-i spui copilului să fie mai empatic, proactiv sau sociabil dacă tu nu ești. Adică ai putea, dar efectul va fi de scurtă durată sau deloc. El are nevoie de un exemplu comportamental consecvent, în direcția dorită, pentru rezultate pe termen lung. Desigur poate fi un alt membru al familiei sau un educator, învățător, antrenor…, care are influiență benefică asupra copilului, însă și în acest caz părintele este cel care îi oferă mediul.\nÎn procesul de educație niciodată nu este târziu Este foarte important să înțelegem că în procesul de educație niciodată nu este târziu. Este nevoie doar de atitudinea potrivită, dorință de schimbare și dezvoltare. Ideea că nu mai ai cum să îndrepți lucrurile nu trebuie să existe. Dacă ai un copil mic, doar începe să fii cea mai bună versiune a ta. Unui copil mai mare trebuie să-i explici schimbările care le faci și de ce. Să-i explici că ți-ai dat seama că ai funcționat greșit în anumite domenii ale vieții și vrei să le îmbunătățești. Că îți dorești, ca el, copilul, să o facă din timp mai bine decât tine. Este posibil să fie necesar să ceri scuze pentru anumite comportamente și să-i explici că nu ai conștientizat sau că altfel nu știai cum, însă acum ai înțeles. Nu trebuie să-ți fie frică să vorbești sincer cu copilul, el va simți sinceritatea și impactul lecției va fi și mai mare.\nEliminăm convingeri limitative Odată ce părinții își lărgesc perspectiva și depășesc convingerile limitative, copiii substituie acel gol foarte rapid. Ei sunt ca un vid care abia așteaptă să se umple. Curiozitatea este naturală și vrea să cucerească continuu noi teritorii.\nConcluzia este, dacă îți dorești copii liberi, deschiși la minte și fericiți, eliberează-te mai întâi pe tine, renunță la convingeri limitative, fii deschis la schimbare, nu te opri de învățat și crează-ți abilitatea de a fi fericit.\nPhoto credit: Tany Minds\n","id":5,"image":"images/blog/no-limits-children-parents.jpg","section":"blog","summary":"Mediul oferit copilului este fundamental Atunci când părinții au anumite frici, convingeri limitative, copiii nu au cum să fie altfel. Ei au parte de mediul oferit de adulți, de unde își extrag informațiile și modele de comportament.","tags":null,"title":"Copiii nu pot trece peste convingeri limitative ale părinților?!","uri":"/ro/blog/limiting-beliefs-parenting-children/","year":"2020"},{"content":"Nu mai căuta fericirea că nu a pierdut-o nimeni, în orice caz pe a ta. Poate că zice cineva că și-a pierdut fericirea, dar nici în acest caz nu era a sa. Probabil a pus fericirea în altceva sau în altcineva și odată cu dispariția factorului extern a dispărut și starea de bine.\nFericirea ta este cea care îți umple sufletul de fiecare dată când te simți bine. Când te simți confortabil, când te bucuri de ce vezi, auzi, simți. Când mintea ta este destul de liberă ca să se poată umple de bucurie. Poți fi fericit singur sau cu cineva. Poți fi fericit când ți-e cald sau când ți-e răcoare. Poți fi fericit când bei apă sau cafea. Important este să nu corelezi fericirea cu ceva sau cineva.\nProces chimic? E bine să îți dai seama că fericirea nu este un tot întreg sau ceva continuu ci bucățele de bucurii, plăceri, frumuseți, relaxări. Mai pragmatic, fericirea este consecința unor procese chimice din creierul nostru\r. Atunci când vom înțelege acest lucru vom înțelege că putem fi fericiți chiar și în momente grele. Nu este nevoie sa separăm: suntem fericiți sau ne este greu. Dacă în perioadele mai grele nu o să ne permitem să fim și fericiți le vom trece mai anevoios, sau deloc. Cred că știm cu toții măcar o persoană care este cronic nemulțumită. Aceste persoane nu au cum să iasă din aceste stări dacă nu permit fericirii să facă parte din rutină.\nMesajul meu este să permitem stării de bine să intre în toate lucrurile mici pe care le facem zi de zi. Ele vor unge rotițele vieții care se vor mișca mult mai armonios printre celelalte provocări.\nFericirea este o abilitate Nu trebuie să așteptăm ziua în care fericirea cea mare va pogorâ peste noi cu toate bucuriile vieții și nu se va termina niciodată. Trebuie să ne facem singuri micile bucurii, escapade în natură, chiar și de o zi. Plimbări zilnice care pornesc acele procese chimice din corp și ne dau starea de bine. Dacă așteptăm vacanța aia de 10 zile o dată pe an, fără să ne relaxăm, nu mai reușim să ne bucurăm de ea. Uităm cum este să fii fericit și găsim ce nu ne place și acolo. Fericirea trebuie practicată consecvent și cu perseverență, ca orice altă abilitate pe care o ai, dacă vrei să o poți face excelent.\nPhoto credit: Photo by Tany Minds Art https://tanymindsart.com\r","id":6,"image":"images/blog/about-happiness.jpg","section":"blog","summary":"Nu mai căuta fericirea că nu a pierdut-o nimeni, în orice caz pe a ta. Poate că zice cineva că și-a pierdut fericirea, dar nici în acest caz nu era a sa.","tags":null,"title":"Fericirea? Nu o mai căuta că nu a pierdut-o nimeni...","uri":"/ro/blog/about-happiness/","year":"2020"},{"content":"Criză economică? Ce se întâmplă cu afacerile după o lună de stare de urgență? La prima vedere e un haos total. Companiile se orientează pe online, unii știu cum se face, alții nu prea. Companiile de cursuri online încep să concureze cu fiecare al doilea specialist care peste noapte a devenit profesor. Parcă e mai mare pandemia de informație care crește exponențial cu fiecare nou curs, decât cea legată de COVID-19. Pare că lumea a început să învețe mai mult, dar mai degrabă a început să-i învețe pe alții mai mult. Încă nu știm dacă în această formulă înseamnă și mai bine.\nCriza economică? Cel mai interesant totuși rămâne subiectul – criza economică. Care este foarte promovat de experți. Însă părerile fluctuează de la criză extremă comparată cu cea din 2008\rpână la faptul că va fi o criză de scurtă durată fără consecințe grave.\nDacă privim detașat vom observa că cei care deja erau în criză, adică aproape de faliment au cedat primii, pentru ei este un cadou această situație, au putut concedia motivat personalul. Au mai primit niște ajutor de la stat și sunt mulțumiți chiar dacă se vaietă în public.\nCei care au muncit consecvent la companiile sale s-au orientat rapid, unii au trecut și pe online, alții au făcut noi linii de produse care sunt cerute pe piață acum, alții au rezerve pentru situații de risc.\nMai este și categoria celor care așteaptă criza\rde vre-o 4,5 ani. Aceștia cred că se vor întâmpla lucrurile ca în cărți. Își doresc să speculeze pe efectele crizei. Ei insistă cu înverșunare că va fi o criză mare și caută să le inducă și celorlalți prin orice mijloace ca să grăbească procesul.\nMai sunt și cei nehotărâți, ei caută să găsească un reper ca să poată alege direcția corectă însă nu găsesc date care să-i convingă că va fi într-un fel sau altul.\nPoate fi prevăzută criza economică? Din păcate sau din fericire nu ai cum să previzionezi cum va fi, deoarece există foarte mulți factori de influiență: cât va dura pandemia, ce rezerve au companiile, cum vor acționa cu privire la politicile de preț, câtă răbdare vor avea investitorii de la bursă, cei de pe piețele imobiliare. Nici o criză nu a putut fi prevăzută\ranticipat de-a lungul istoriei. Da, retrospectiv au fost analizate toate și au fost găsiți factorii care au dus spre criză, chiar așa unii factori nu puteau fi prevăzuți nici într-un fel, erau factori care nu aveau tangență directă cu o eventuală criză.\nCe facem acum? Acum e momentul să învățăm să trăim în continuă schimbare fără să ne lăsăm distruși de sentimentul de nesiguranță pentru ziua de mâine. Să învățăm să acționăm în situații extreme. Să învățăm să menținem o atitudine productivă chiar dacă pare că totul stă pe loc. Să tragem concluzii pe care să le putem transmite mai departe generațiilor viitoare. Și nu doar despre economie și plasa de siguranță financiară pe care ar trebui să o aibă fiecare măcar pentru un an înainte, ci și despre atitudine, bunătate, reciprocitate, prevenție… Despre mesajele care trebuiesc transmise celorlalți în timpuri grele, mesaje încurajatoare, pline de speranță, care i-ar ajuta să iasă din stările negative pe care le au. Să nu-și permită să semene frică, panică, descurajare care împing oamenii să facă acțiuni pripite, în dezavantajul lor, însă în avantajul direct al crizei.\nPhoto credit: Photo by Tany Minds Art https://tanymindsart.com\r","id":7,"image":"images/blog/economic-crisis-business-romania.jpg","section":"blog","summary":"Criză economică? Ce se întâmplă cu afacerile după o lună de stare de urgență? La prima vedere e un haos total. Companiile se orientează pe online, unii știu cum se face, alții nu prea.","tags":null,"title":"Criză economică? - Ce se întâmplă cu afacerile?","uri":"/ro/blog/economic-crisis-business-romania/","year":"2020"},{"content":"Aș tinde să spun că oamenilor le este frică mai mult de pericolul din prezent ceea ce întradevăr este valabil pentru o parte din omenire, cei care nu au obișnuința să gândească la consecințe. Dar pentru o parte mare din oameni le este frica mai mult de un viitor incert. Mulți încearcă să ghicească ce se va întâmpla cu economia, majoritatea se bazeză pe ciclurile economice care într-o oarecare măsură, întradevăr, ne pot arăta cum reacționează economia în crize. Dar nu se ia în considerare faptul că azi sunt mai mulți oameni informați și curbele pot arăta cu totul altfel deoarece vor reacționa în cunoștință de cauză (nu presupun că foarte mulți oameni cunosc cu adevărat ciclurile economice și mecanismele din spatele acestora, dar ei știu că în criză se cumpără ieftin și se vinde după scump). Nu se ia în calcul faptul că instabilitatea economică din această perioadă nu este una naturală ci ca urmare a unei forțe majore. Și nici că accesul la informație inclusiv cea economică este mult mai facil.\nSă ne imaginăm un scenariu. Oamenii care au vrut să-și cumpere case amână pentru atunci când va veni eventuala criză. În acest sens dezvoltatorii imobiliari așteaptă și ei cu prețurile intacte vremuri mai bune, oricum nu se cumpără care este sensul să ieftinească. Și dacă toți așteaptă de ce să nu țină și ei locuințele pentru a le vinde mai scump mai târziu. Și fără grijă, vor găsi cu ce să se ocupe în acest răstimp, una din idei ar fi să dea în chirie locuințele care le dețin, cu o mică investiție în mobilier. Însă dat fiind faptul că ei sunt antreprenori vor găsi și multe alte lucruri de făcut. Într-o zi cei care nu și-au cumpărat case și cel mai probabil au stat în chirie la acei dezvoltatori care au fost mai răbdători își vor da seama că plătesc chirie în loc să plătească pentru propria casă. Vor decide să o cumpere și deoarece vor fi mulți, cererea va fi una ridicată, astfel dezvoltatorii chiar vor mări prețurile. Și să nu uităm de banii pentru chirie pe care i-au pierdut clienții în acest răstimp.\nEste un scenariu imaginat, dar ținând cont de faptul că astăzi informația circulă cu mult mai ușor și oamenii au acces la date care nici nu le visau în trecut, este probabilă.\nStrategiile pentru criză sunt valabile doar atunci când le știu puțini oameni, dacă le aplică foarte mulți oameni, chiar dacă pe apucate, rezultatele se pot inversa sau ar putea să ia o întorsătură absolut inedită.\nOmenirea și revenit din crize cu mult mai grave pe parcursul timpului. Nu cred că trebuie să tremurăm de frică pentru ziua de mâine, acest lucru nu prea are cum să ne ajute. Mai bine folosim acest timp pentru a ne revizui viețile. Pentru a comunica cu cei dragi. Pentru a analiza și trage concluzii din situația creată. Pentru a învăța și planifica. Pentru a face cunoștință cu noul EU care este mai cu experiență, mai matur, care trece printr-o perioadă posibil unică în viață. Perioadă care nu îi șoptește, ci strigă la el că viața are și un punct de oprire, și poate avea multe suișuri și coborâșuri. Important este să înveți cum să urci înapoi cât mai rapid și mai puțin șifonat.\nAcum să ne imaginăm că toată lumea, dar toată, ar reacționa mai conștient în această perioadă. Feerie ce să mai… Doar am vrut să ne imaginăm :D\nPhoto credit: Photo by Tany Minds Art https://tanymindsart.com\r","id":8,"image":"images/blog/crisis-iminent-uncertainity.jpg","section":"blog","summary":"Aș tinde să spun că oamenilor le este frică mai mult de pericolul din prezent ceea ce întradevăr este valabil pentru o parte din omenire, cei care nu au obișnuința să gândească la consecințe.","tags":null,"title":"Criză? - De ce le este oamenilor frica mai mult, de pericolul iminent sau de incertitudinea viitorului?","uri":"/ro/blog/crisis-iminent-uncertainity/","year":"2020"},{"content":"Când inima îmi bate mai cu putere, știu că trăiesc. Atunci când emoțiile strigă la mine mă răstesc și eu la ele, să se tempereze un pic. Nu funcționează această strategie, de aceea le iau mai cu binișorul. La rândul lor încep să îmi comunice de ce sunt atât de bulversate și de ce se comportă urât cu mine. Ele apar cel mai des când nu conștientizez pe deplin situația, sau când mă ia ceva prin surprindere.\nÎmi place să țin sub control viața și lucrurile care mi se întâmplă. Cel mai des însă planurile nu coincid în totalitate cu realitatea. Atunci mă întâlnesc față în față cu uimirea care de cele mai multe ori se transformă în frustrare.\nCum este posibil să te ia prin surprindere ceva, dacă mereu planifici, planifici, planifici?\nSimplu, te folosești mereu de aceleași premize, cunoștințe și experiențe. Vrei să planifici viitorul folosind date din trecut. Și deoarece dezvoltarea societății nu ține cont doar de tine…. Surpriză!\nAcest lucru în sine nu poate fi schimbat. Poți schimba doar atitudinea cu care primești schimbarea în viața ta. Să vrei să te împaci cu această realitate. Desigur va trebui să faci ceva muncă de convingere și cu credințele tale. Va trebui să le analizezi un pic și să elimini credințele care îți sugerează că schimbarea este un lucru rău. Deoarece este foarte probabil să ai scris în gene ”schimbarea este ceva rău, ferește-te de ea”, ”este bine așa cum este acum, te simți confortabil, chiar dacă nu ești mulțumit de ce ți se înâmplă în viață”, ”mai bine vrabia din mână decât cioara de pe gard” sau alte cuvinte care te fac să te simți bine pentru moment.\nLa început este greu, dar odată cu experiența vei aștepta cu nerăbdare ceva nou, ceva care să îți miște inima din loc. Mi-au plăcut cuvintele spuse de fondatorul, președintele și CEO-ul FedEx, Fred Smith: ”Eşti aşa cum eşti pentru că aşa vrei să fii. Dacă realmente ai vrea să fii altfel, ai fi deja în plin proces de schimbare”.\nPhoto credit: Photo by Tany Minds Art https://tanymindsart.com\r","id":9,"image":"images/blog/about-change-when-emotions-scream-at-me.jpg","section":"blog","summary":"Când inima îmi bate mai cu putere, știu că trăiesc. Atunci când emoțiile strigă la mine mă răstesc și eu la ele, să se tempereze un pic.","tags":null,"title":"Când emoțiile strigă la mine - Despre schimbare","uri":"/ro/blog/about-change-when-emotions-scream-at-me/","year":"2020"},{"content":"Ce simt la 37 de ani. Abia când am scris numărul mi-am dat seama cât de mare e. Dar nu sunt speriată. Mai degrabă mă simt eliberată. De părerea lumii, de cum sunt sau nu, față de standardele pe care mi le-am creat chiar eu. Acum parcă am permis liniștii să intre în mine, cam devreme să zic că am găsit pacea interioară, de unde să știu când vine și rămâne pentru totdeauna, ssst… să nu o sperii. În alți ani mă gândeam ce nu am reușit să fac, ce mai vreau, ce mai trebuie. Azi sunt mai zen, sper să și rămân.\nÎmi dau seama că am multe proiecte de terminat, altele de început, de învățat, experimentat, dar azi nu mă copleșește totul, doar știu ce am de făcut și atât. Mai știu că nu vor merge toate cum cred eu, știu că voi avea parte de multe provocări, dar nu mă mai sperie atât de mult necunoscutul ca înainte. Sincer, chiar începe să-mi placă faptul că nu știu cum se vor întâmpla lucrurile.\nÎncep să mă împac cu ideea că nu crapă acolo unde dau. Am observat că crapă unde trebuie, nu unde cred eu că trebuie. Credem că știm ce vrem, dar am avut indicii cu regularitate că nu este chiar așa. Am impresia că subconștientul își bagă mereu codița în treburile conștientului și îi distruge planurile făcute în baza normelor sociale integrate în capul nostru pe parcursul procesului educațional dat de părinți, rude, vecini, școală etc. Și cel mai interesant este că dacă nu te vaieți că nu ți-a ieșit cum ai vrut, ci adaptezi planurile la situațiile create iese ceva cu mult mai mare, mai bun și mai frumos decât ți-ai dorit din start.\nAm mai observat că reușești să iei o decizie bună fix atunci când ești pregătit. Sună a clișeu, dar așa se întâmplă, până nu îți intră cu adevărat sub piele cunoștințele, înțelegerea adevărată, nu ai aptitudinea și nici curajul să joci mare. Te descurci, cu siguranță, dar nu ai rezultatele pe care le dorești.\nCredeam că dacă ai o anumită părere despre un lucru așa rămâne pe veci și nu este corect să ți-o schimbi. Nu mai cred. E normal să afli informații noi, să le înțelegi din alte perspective. Ai dreptul și e chiar binevenit să-ți adaptezi părerea, altfel vei stagna.\nM-am acomodat și cu nebunia mea, îi permit din când în când să participe la luarea deciziilor. E cu mult mai interesant și vesel așa, decât să o țin la întuneric, așa se mai bronzează, își ia aportul de vitamina D, mai ia câte o gură de aer proaspăt.\nÎncepi să înțelegi ce înseamnă expresia ”vei crește mai mare și vei înțelege”. Credeam că e vorba de vârstă și că nu am dreptul să știu. Nu…, era vorba de experiență, real, nu aveam cum să înțeleg atunci cu adevărat. Cunoaștem multe informații, putem să le spunem pe de rost în toiul nopții, dacă ne întreabă cineva, însă nu înseamnă că le și înțelegem. După câte îmi dau seama mai am de crescut mult și bine 🙂\nP.S. Am zis că la 99 de ani vreau să mă dau pe schiuri 😀\nPhoto credit: Photo by Tany Minds Art https://tanymindsart.com\r","id":10,"image":"images/blog/it-does-not-crack-where-hit.jpg","section":"blog","summary":"Ce simt la 37 de ani. Abia când am scris numărul mi-am dat seama cât de mare e. Dar nu sunt speriată. Mai degrabă mă simt eliberată.","tags":null,"title":"Unde dai și unde crapă - Ce simt la 37 de ani :)","uri":"/ro/blog/it-does-not-crack-where-hit/","year":"2020"},{"content":"Trăim cu o mentalitate statistică. Știm ce se va întâmpla în următoarea clipă, știm ce va zice celălalt, știm dacă o să o dăm în bară sau nu. De ce? Deoarece analizăm mereu experiențele anterioare. Pentru a fi expert în statistică trebuie să faci ani de studii. Însă noi o avem în sânge.\nPunem experiențele anterioare ca pe o perdea după care nu putem vedea. Nu ne putem opri pentru o clipă măcar să dăm o șansă momentului să se schimbe. Să aducă un alt rezultat. Punem clișee pe tot ce mișcă. De la copii, muncă, oameni dragi, până la faptul că laptele va da în foc.\nNu le permitem oamenilor din jur să își schimbe comportamentele prin faptul că îi etichetăm. Decât să treacă de bariera noastră de analiză statistică se dau bătuți, deoarece e mai ușor.\nCe ar fi dacă fiecare nouă zi nu o vom mai umple dis-de-dimineață cu ceea ce știm că se va întâmpla. Ce ar fi dacă ziua va fi ca o foaie curată și o vom completa doar după ce se va întâmpla un lucru sau altul. Cât de transformator ar fi dacă vorbind cu cineva îl vom asculta cu sufletul la gură, fără să avem măcar un gând predefint despre ce ne va comunica. Cât de interesant ar fi să nu punem cuvinte în gura celorlalți, deoarece credem că știm ce va spune, ”că deobicei așa spune”.\nCu siguranță vom afla lucruri noi despre persoana din față, vom putea observa că nu este așa cum credeam tot timpul. Ne vom da seama că oamenii au mai multe laturi, pe lângă liniștiți pot fi și foarte determinați sau pe lângă energici pot fi și foarte profunzi.\nDacă facem tiparul oamenilor și situațiilor de peste zi, deja știm ce se va întâmpla, de ce să mai ieșim din casă. Însă dacă deschidem mintea, oprim gândurile și analizele, cu siguranță vom avea parte de o zi plină de surprize, transformări și lucruri minunate.\nNu este ușor să facem acest lucru, deoarece mintea noastră este programată să anticipăm lucruri și să evităm ce nu ne place. Dar nu este ușor nici să faci analiză continuă și statistică toată ziua. Este vorba despre a alege între a stagna și a te dezvolta. Despre a privi lumea cu alți ochi, curioși și larg deschiși.\nPhoto credit: Photo by Tany Minds Art https://tanymindsart.com\r","id":11,"image":"images/blog/labels-cliches-statistics.jpg","section":"blog","summary":"Trăim cu o mentalitate statistică. Știm ce se va întâmpla în următoarea clipă, știm ce va zice celălalt, știm dacă o să o dăm în bară sau nu.","tags":null,"title":"Etichete, clișee, statistică - Laptele va da în foc?","uri":"/ro/blog/labels-cliches-statistics/","year":"2019"},{"content":"De ce exagerăm? De ce nu conștientizăm pe lângă beneficii și neajunsurile unor instrumente, abilități învățate? Oare lucrurile sunt doar în alb sau negru?\nConcepte precum ”gândirea pozitivă”, ”dezvoltare personală” sunt supraevaluate de unii și subevaluate de alții. Pe când ele ne pot fi de folos doar dacă le privim în termeni de echilibru.\nGândire Pozitivă / Gândire Negativă În termeni de gândire pozitivă, dacă vom vedea totul în roz puțin probabil ne va fi de folos. Nici nu vom observa groapa de sub picioare. Însă dacă tratăm totul cu o atitudine negativă nu vom vedea partea frumoasă a lucrurilor și vom fi demotivați. Poate mai bine ar fi să găsim un echilibru în care să analizăm situația în care ne aflăm? Cu ajutorul gândirii pozitive să o canalizăm spre succes ținând cont și de eventualele riscuri. Astfel ne vom simți mai siguri pe situație și vom avea o imagine clară a ceea ce ar trebui să se întâmple.\nDezvoltare Personală În termeni de dezvoltare personală, dacă vei devora orice informație și învăța abilități la nimereală, ajungi într-un moment în care îți dai seama că știi multe, dar nu faci mai nimic din ce știi. Și viceversa, dacă doar vei acționa și nu te vei dezvolta vei simți că nu poți trece de un anumit nivel cât nu te vei strădui. Nu este despre ceea ce poți să faci, ci de ceea ce gândești că poți să faci. Aici echilibru ar însemna să aplici ceea ce înveți consecvent, doar atunci mintea va intra în sinergie cu acțiunea și rezultatele vor fi vizibile.\nEchilibrul Echilibrul în cazul dat, nu e o stare fixă la care trebuie să ajungi, este mai degrabă o stare de evoluție continuă în armonie. Ne putem imagina echilibru ca o situație în care ai două boluri de sticlă pe care trebuie să le umpli cu niște biluțe. De fiecare dată primești doar o singură biluță și poți să le pui pe rând în fiecare dintre ele. Niciodată nu se poate întâmpla ca acele două boluri să aibă același număr de bile. Dar nici să fie mai mare distanța între ele decât una. În cazul dezvoltării personale ar fi: primul bol pentru dezvoltare și al doilea pentru acțiune. Iar în cazul gândirii pozitive ar fi: primul bol pentru gândirea pozitivă și al doilea pentru măsurarea eventualelor riscuri.\nLa cât mai multe și colorate biluțe! 🙂\nPhoto credit: Photo by Tany Minds Art TanyMindsArt.com\n","id":12,"image":"images/blog/pozitive-thinking-negative-thinking-tany-minds.jpg","section":"blog","summary":"De ce exagerăm? De ce nu conștientizăm pe lângă beneficii și neajunsurile unor instrumente, abilități învățate? Oare lucrurile sunt doar în alb sau negru?\nConcepte precum ”gândirea pozitivă”, ”dezvoltare personală” sunt supraevaluate de unii și subevaluate de alții.","tags":null,"title":"Gândire pozitivă / Dezvoltare personală – De ce exagerăm?","uri":"/ro/blog/positive-thinking-personal-development/","year":"2019"},{"content":"Totul depinde de persoana interesată. Ca și în viață, totul este relativ și depinde de percepția fiecăruia în parte. Pentru cineva dimensiunea unui business înseamnă câți angajați are, pentru altcineva ce rulaj, pentru alții ce profit și mai sunt cei pentru care contează valoarea care o aduce afacerea pentru oameni.\nCel mai important lucru este ce își dorește creatorul de la businessul său. Sunt foarte mulți analiști în jur: vecini, consultanți, marketeri, cumetri și alți stakeholderi 🙂 care sunt interesați de dimensiunea afacerii tale. Fiecare dintre ei au criterii bine definite de experiența de viață și cunoștințele acumulate despre ce înseamnă o afacere. Toți au dreptul la opinie. Și este posibil ca fiecare să aibă dreptate în felul său. Însă a deține o afacere este ca orice altă profesie, ea îi îndeplinește celui care o are, niște necesități financiare, dar și psihologice. Dacă va ține cont de toți experții este posibil pe drum să piardă abilitatea de a-și extrage din această ocupație plăcerea, împlinirea.\nNu ar trebui să raportăm fiecare afacere la cele cu dimensiuni impunătoare. Bill Gates și-a văzut afacerea imensă din start, ”să aducă în fiecare casă un computer”, altfel nu putea să-și imagineze, deaceea a creat ce a creat. Însă sunt antreprenori care își văd altfel creațiile, nu vor să schimbe omenirea doar să aducă valoare pentru o comunitate de exemplu, sau să creeze niște locuri de muncă, alții să obțină libertate financiară, altora pur și simplu le place să fie creatori…\nPână la urmă, dimensiunea depinde de ochiul celui care o vede nu de valoarea în sine. Antreprenorii ar trebui să se focuseze pe ceea ce fac și ce își doresc, nu pe criterii impuse de societate. Dacă cei mai de succes creatori s-ar fi lăsat influiențați de societate, societatea ar fi rămas lipsită de multe lucruri de care se bucură astăzi din plin și le ia ca pe un dat.\nDefiniție ”Stakeholderi” – Părți interesate / Stakeholderii într-o organizație sunt indivizii și constituenții care contribuie, voluntar sau involuntar, la crearea valorilor și deci potențialii beneficiari la profit sau riscuri.\nPhoto credit: Photo by Tany Minds Art https://tanymindsart.com\r","id":13,"image":"images/blog/size-matter-business-and-creator.jpg","section":"blog","summary":"Totul depinde de persoana interesată. Ca și în viață, totul este relativ și depinde de percepția fiecăruia în parte. Pentru cineva dimensiunea unui business înseamnă câți angajați are, pentru altcineva ce rulaj, pentru alții ce profit și mai sunt cei pentru care contează valoarea care o aduce afacerea pentru oameni.","tags":null,"title":"Dimensiunea contează? - Afacerea și Creatorul","uri":"/ro/blog/size-matter-business-and-creator/","year":"2019"},{"content":"„Omul rezonabil se adaptează la lume. Omul nerezonabil adaptează lumea la el. Tot progresul lumii depinde de omul nerezonabil.” George Bernard Shaw\nA fi sau a nu fi, rezonabil în procesul creativ? Pornind de la definiţia cuvântului rezonabil, care conform DEX înseamnă: care are o judecată sau o comportare rațională, cumpănit, cuminte; care se menține în limitele normale, obișnuite, care nu are nimic ieșit din comun, fără exagerări, cumpătat; tind să cred că rezonabilitatea nu are nimic de a face cu creativitatea care presupune în primul rând originalitate şi valoare nicidecum ceva obişnuit.\nProcesul creativ, după opinia lui Wallas şi altor autori are patru etape: pregătirea, incubaţia, iluminarea şi verificarea. Cercetările au arătat că aceste patru etape coexistă aproape simultan la oamenii creativi. În acest sens a patra etapă, adică verificarea sau recunoaştera de către public nu iese din minte pe tot parcursul procesului creativ şi corelăm permanent ideile care ne vin cu felul în care credem noi că va reacţiona publicul. În acest caz, fiind rezonabili, ideile noastre vor fi mereu limitate la ce este normal, la ce credem că oamenii vor înţelege şi le va plăcea. Totodată, aceste credinţe sunt trecute prin prisma a cine suntem noi, adică ce este rezonabil pentru noi. Gândurile şi ideile noastre rezonează doar cu oamenii care au aceleaşi valori de viaţă ca noi sau poate nici cu ei, astfel, limitând şi mai mult posibilitatea de a crea ceva unic.\nEste o tendinţă actuală să se axeze mai mult pe rezultatele procesului creativ, considerând ca fiind cel mai important. Dar procesul creativ este mult mai complex şi unele rezultate care nu au rezolvat problema vizată pot fi de valoare în altă conjunctură. După cum afirmă Scott Barry Kaufman şi Carolyn Gregoire: “Ideile care par irelevante sau “nebuneşti” la un moment dat pot fi ingredientele perfecte pentru o conexiune sau perspectivă strălucită în alt context”. Şi aici avem multe exemple în istorie unde au fost create soluţii la unele probleme majore accidental în timp ce se urmărea alt rezultat: un exemlu ar fi artificiile care au fost descoperite în China accidental de un bucătar, teflonul a fost descoperit de Plunkett în timp ce încerca să fabrice un nou agent de refrigerare, plasticul, radioactivitatea, stiumlatorul cardiac etc. „Erori, anomalii lucruri care au mers greşit au iniţiat adesea idei noi şi revelaţii. Asta pentru că asemenea evenimente ne duc înafara graniţelor raţionalului.” Aici vreau să atrag atenţia la faptul că oamenii fiind foarte axaţi pe rezultat, tind să fie rezonabili şi nu permit procesului creativ să se desfăşoare în plină forţă, îndreptând-ul într-o singură direcţie astfel ratând multe oportunităţi posibile.\nProbabil o să vă gândiţi că oricum o idee creativă conform definiţiei trebuie să fie şi recunoscută de societate, însă nu este specificat şi când trebuie să fie recunoscută. Oare recunoaşterea trebuie să vină odată cu ideea creativă? Istoria ne arată că nu, cele mai creative idei au fost din start nerezonabile pentru perioada în care au apărut. Unii din inventatori au fost arşi pe rug pentru aceasta, ca după un timp să li se recunoască valoarea ideilor. Cel mai relevant exemplu este Giordano Bruno care a afirmat că universul este infinit prin care respingea astronomia tradiţională din acele timpuri. Un alt exemplu este Da Vinci care inventa elicopterul în timp ce oamenii considerau că este o nebunie, Jules Verne care a descris în cartea sa „De la pământ la lună” pistolul cu laser şi nave spaţiale. Albert Einstein cu teoria relativităţii pe care oamenii de ştiinţă din acele timpuri au respins-o ca fiind absurdă. Un exemplu mai recent este afirmaţia lui Bill Gates despre faptul că în fiecare casă va fi câte un computer, computerul pe atunci fiind foarte scump şi oamenii nu îi vedeau utilitatea în casă.\nCea mai mare problemă cu rezonabilitatea este, că toţi încercăm să luăm decizii raţionale, ţinând cont de circumstanţe, partea proastă fiindcă tot restul planetei face la fel. Şi până la urmă, rezonabil sau nu în procesul de creativitate, ai aceleaşi şanse să creezi ceva valoros sau nu pentru omenire, însă pentru a crea ceva original, balanţa va înclina mereu de partea nerezonabilităţii. Nu am auzit pe nimeni vreodată să spună că a fost uimit de ceva rezonabil, pe când creativitatea trebuie să stârnească uimire. Eu aleg să fiu nerezonabilă în procesul creativ! Tu ce alegi?\nO să închei cu un citat de la Andrei Pleşu: „Ştiu foarte bine că nu poţi transforma „rezonabilul“ în virtute supremă. Inventarul experienţelor noastre de viaţă nu poate fi „curăţat“ de numeroasele lui episoade nerezonabile, fără riscul de a deveni o plicticoasă peltea de cuminţenie stearpă. Îndrăgostirea, curajul, suferinţa, creativitatea nu pot fi judecate (sau practicate) în termeni de „rezonabilitate“.\nReferințe:\nScott Barry Kaufman şi Carolyn Gregoire, Făcut pentru creaţie, Editura Publica, 2016\rEdward De Bono, Creativitatea serioasă, Editura Curtea Veche, 2012\rPaul Arden, Gândeşte fix pe dos, Editura ART, 2010\rhttps://dexonline.ro/definitie/rezonabil\rhttp://www.personalityresearch.org/papers/dickhut.html\rhttps://adevarul.ro/cultura/arte/rezonabil-cool-1_55cb33b6f5eaafab2c777c97/index.html\rPhoto credit: Tany Minds\n","id":14,"image":"images/blog/rezonability-creativity.jpg","section":"blog","summary":"„Omul rezonabil se adaptează la lume. Omul nerezonabil adaptează lumea la el. Tot progresul lumii depinde de omul nerezonabil.” George Bernard Shaw\nA fi sau a nu fi, rezonabil în procesul creativ?","tags":null,"title":"Creativitate și rezonabilitate – Tu ce alegi?","uri":"/ro/blog/rezonabilitate/","year":"2019"},{"content":"Poate părea straniu, dar aceste două concepte sunt legate strâns. Antreprenoriatul este un amplificator desăvârșit al anxietății. Este pasul care atunci când îl faci rămâi liber dar singur, cel mai des. Chiar dacă pare că libertatea este ceva care te scapă de griji, este cu totul pe dos. Libertatea vine cu o multitudine de responsabilități, cu multă incertitudine și de aici e calea directă spre anxietate.\nSchimbarea e dificilă Să trăiești în schimbare continuă este greu. Mereu trebuie să adaptezi lucrurile și pe tine la ziua de mâine. Și nu, nu este șeful care să îți spună pașii care să-i urmezi și nici sistemul din corporație care măsoară tot și te ghidează. Trebuie să faci totul singur și să cercetezi direcția pieței, și să-ți scrii pașii, dacă ești mai organizat să-ți creezi sistemul, chiar. La prima vedere pare imposibil, nu poți fi cercetător, creator și strateg în același timp. Însă avem exemple clare de antreprenori de succes care au făcut și mai multe în același timp. Satisfacția reușitei însă, este una enormă, antreprenorii știu de ce. Chiar dacă muncești mult, o faci când vrei tu, cum vrei tu, în ritmul care îl vrei. Desigur și răsplata este proporțională efortului, dar și aceasta este alegerea ta.\nAnxietatea face parte din provocare Anxietatea în tot acest timp pândește atentă la detalii, cu cât mai multe detalii apar cu atât mai mult spațiu de manevră are în capul tău. Oare ce s-ar întâmpla dacă ne-am împrieteni cu ea? Sau poate măcar să o tolerăm, să o conștientizăm și să-i permitem să existe. Oricum ea e cea care ne crează provocările. Orice antreprenor iubește provocările, businessul este o provocare în sine. Anxietatea face parte din provocare, fără ea nu am avea curajul să le rezolvăm. Când mai poți fi curajos dacă nu atunci când îți este teamă. Anxietatea ne poate face să acționăm, să încercăm lucruri noi, să facem schimbare sau să ne ghemuim într-un colț și să ne plângem de milă. Ce facem este doar alegerea noastră.\nPhoto credit: Photo by Tany Minds Art TanyMindsArt.com\n","id":15,"image":"images/blog/anxiety-and-business-tany-minds.jpg","section":"blog","summary":"Poate părea straniu, dar aceste două concepte sunt legate strâns. Antreprenoriatul este un amplificator desăvârșit al anxietății. Este pasul care atunci când îl faci rămâi liber dar singur, cel mai des.","tags":null,"title":"Anxietate și business – Liber dar singur?","uri":"/ro/blog/anxiety-and-business/","year":"2019"},{"content":"De ce încercarea de a face același lucru a mai multor oameni duce la rezultate diferite? Chiar dacă sunt urmați pașii către succes ai unor oameni care au reușit deja acel lucru. Oare sunt omise puncte importante? Oare nu este omisă tocmai lecția în sine, ceea ce s-a greșit?\nRepetăm tiparele? Un tablou nu poate fi făcut la fel dacă nu sunt încercările de prima dată. Pictorul are foarte multe încercări până ajunge la rezultatul final. Dar el nu începe de fiecare dată o pânză nouă, doar adaugă și îndreaptă ceea ce nu îi convine. În acest caz unele culori și forme pot fi obținute doar așa. Dacă cineva va face o copie, este posibil ca tabloul să arate perfect dar să nu aibă substanță, culorile să nu fie la fel de adânci sau pur și simplu să nu emane energia inițială, dată de autor.\nPropriile încercări La fel e și în viață, repetăm pas cu pas învățăturile altora, dar ceva nu ajunge. Mereu ceva nu este așa cum ne-am așteptat. Desigur, nu avem cum să repetăm tot procesul pe care l-au trecut alții înaintea noastră cu tot cu greșelile lor. Însă avem posibilitatea să adaptăm aceste tipare situației noastre, să le trecem prin noi, să facem greșelile noastre, să readaptăm, să adăugăm pașii proprii sau să-i modificăm. În acest mod tabloul vieții noastre va vibra în propriile culori, frumoase și deosebite. Și cel mai important unice! Un alt tablou la fel nu mai există și nici nu are cum, dacă ai adăugat propriile încercări, greșeli și îmbunătățiri.\nPhoto credit: Photo by Tany Minds Art https://tanymindsart.com\r","id":16,"image":"images/blog/repeat-patterns-with-mistakes.jpg","section":"blog","summary":"De ce încercarea de a face același lucru a mai multor oameni duce la rezultate diferite? Chiar dacă sunt urmați pașii către succes ai unor oameni care au reușit deja acel lucru.","tags":null,"title":"Repetăm tiparele cu tot cu greșeli? – Vibrând în propriile culori","uri":"/ro/blog/repeat-patterns-with-mistakes/","year":"2019"},{"content":"”Cum să…”, ”Zece pași pentru…”, ”Cinci strategii care…”. Ok, dar care ar fi următoarea etapă? Poate ”De ce? vrem să facem cei zece pași?” sau poate ”Ce este succesul de fapt, pentru fiecare din noi?”.\nInstrumente pentru a dezvolta un business sau o viață de succes Sunt multe instrumente pentru a dezvolta un business sau o viață de succes, dar este nevoie de toate aceste instrumentele pentru a crește? Este necesară pâlnia de vânzări pentru fiecare companie? Sunt valabile strategiile cuiva în viața ta? Ar trebui poate să învățăm mai degrabă să ne punem întrebări. Să învățăm să adaptăm toate cunoștințele situației în care ne aflăm noi, nu alții. Poate din ”cei zece pași pentru” avem nevoie doar de doi sau pe lângă cei zece trebuie să mai facem încă trei.\nE o etapă în care suntem atrași în mreaja tiparelor pe care le învățăm unii de la alții și le aplicăm fără să ne dăm seama că nu e de la puzzle-ul nostru. Uneori soluția e mai simplă decât se crede a fi, alteori soluția înseamnă să nu faci nimic. E greu de crezut, dar sunt și astfel de momente când trebuie să lași timpul și acțiunile din trecut să-și facă efectul. Suntem foarte grăbiți, așteptăm rezultate imediate însă nici o sămânță nu răsare la minut și cu atât mai mult nu crește brusc.\nRelaxează-te Poate începem să privim altfel timpul, poate îi dăm voie să curgă. Facem acțiunile care trebuie, dar să nu intrăm într-o stare de așteptare continuă care ne stresează. Din cauza stării permanente de grabă facem greșeli, și nu e vorba de realitate ci de ce simțim și gândim noi, la rândul său ceea ce gândim ne afectează ceea ce facem. Nu permitem seminței să crească, turnăm prea multă apă și o putrezim sau o abandonăm pentru alte multe semințe, iar în momentul în care trebuia să facă puseul de creștere, s-a și uscat.\nDacă ai făcut tot ce depinde de tine relaxează-te, dă-i voie timpului să le așeze la locurile lor, dacă stresezi timpul, el devine nemilos cu tine. Și apare efectul de învinovățire (acuzare) reciprocă. Dai vina pe timp dar undeva în subconștient știi că tu te faci vinovat. Aici apare sentimentul de vinovăție care este cel mai crud din toate. Și cauza principală a circuitelor închise. Dacă apare vinovăția o iei mereu de la început, treci prin minte toate momentele de nereușită, te demotivezi și obosești.\nFii prezent Realitatea e mult mai simplă, de aceea se numește realitate, nu are nevoie de interpretări prea multe. Da, fiecare dintre noi o percepe diferit prin prisma experiențelor și cunoștințelor proprii, dar nu înseamnă că ea se schimbă cumva. Cea mai bună metodă de adaptare la realitate este să ne ținem conectați cât mai mult în prezent. Să învățăm continuu, cu cât mai multe domenii și puncte de vedere vom cunoaște cu atât vom putea înțelege cu ușurință perspectivele altor oameni, astfel vom putea ținti cu mai multă precizie realitatea.\nȘi nu în ultimul rând să nu atribuim succesului nostru definiții străine, să găsim ce este succesul pentru noi. Să răspundem la întrebarea: ”Ce mă face pe mine împlinit, astfel încât să merg fluierând pe stradă?”\nPhoto credit: Photo by Tany Minds Art https://tanymindsart.com\r","id":17,"image":"images/blog/in-life-as-in-business.jpg","section":"blog","summary":"”Cum să…”, ”Zece pași pentru…”, ”Cinci strategii care…”. Ok, dar care ar fi următoarea etapă? Poate ”De ce? vrem să facem cei zece pași?” sau poate ”Ce este succesul de fapt, pentru fiecare din noi?","tags":null,"title":"Fluierând pe stradă - În viață ca în business","uri":"/ro/blog/in-life-as-in-business/","year":"2019"},{"content":"Vei înțelege, doar dacă, în timp ce participi la o întrunire importantă te prinzi la ideea că în loc să asculţi ce se vorbeşte, te uiţi cum atârnă o scamă la haina celui din faţă şi ai impresia că dacă nu o scoți explodezi şi nu mai stai liniştit până la sfârşit. Sau în mijlocul unei discuţii cu cineva, pufneşti în râs că ţi-ai adus aminte despre ceva, care de fapt nici nu are legătură cu tema discuției, și în timp ce vrei să explici ce ai, te apucă și mai tare.\nTe plimbi pe un câmp, în loc să mergi liniştit şi să admiri floricele, ţi se umple creierul cu prea mult oxigen, te apucă o fuga nebună, alergi şi alergi până nu mai poţi şi cazi, te rostogoleşti prin iarbă, o miroși ca un nestăpânit o mai și guşti daca ceva. După care te întinzi liniștit și te uiți spre soarele care te orbește, iar tu privești și mai încăpățânat de parcă vrei să îl învingi.\nAi ceva foarte important de scris… gândești din răsputeri, ajungi la capătul ideii și îţi dai seama că mintea ţi-a făcut o farsă, erai cu gândul la cu totul altceva. Cu cât mai mult vrei să-ţi aduci aminte ce ai creat până atunci cu atât mai mult ți se rupe gândul. Parcă ar fi un şirag de perle care cad de pe aţă când o tragi înapoi, una câte una.\nDacă ai astfel de simptome, țin să îți aduc la cunoștință că nu ești dus cu pluta, ești om (Conform DEX: Ființă superioară, socială, care se caracterizează prin gândire, inteligență și limbaj articulat iar din punct de vedere morfologic prin poziția verticală a corpului și structura piciorului adaptată la aceasta, mâinile libere și apte de a efectua mișcări fine și creierul deosebit de dezvoltat :) Uneori perfecționist, neatent, nebunatic, dar numai deoarece ne mai şi plictisim din când în când.\nAvem nevoie de eliberare, de aceea ne comportăm ca nişte copii. Copiii au mai multă energie deoarece se descarcă și primesc alta nouă. E bine să ne comportăm şi ilogic câteodată, creierul are nevoie de odihnă pe care o putem avea dacă facem chestii haioase și relaxante.\nAşa că strigă, fugi, fă chestii nebune** când ai ocazia, astfel ți se va schimba calitatea vieţii. A doua zi numai când o să-ți amintești ce ai făcut ieri, o să te simţi plin de forţă şi gata de lucru cu zâmbetul pe buze.\nBe positive :D\n** Totul în limita bunului simț :D\nPhoto credit: Photo by Tany Minds Art https://tanymindsart.com\r","id":18,"image":"images/blog/dus-cu-pluta-tany-minds.jpg","section":"blog","summary":"Vei înțelege, doar dacă, în timp ce participi la o întrunire importantă te prinzi la ideea că în loc să asculţi ce se vorbeşte, te uiţi cum atârnă o scamă la haina celui din faţă şi ai impresia că dacă nu o scoți explodezi şi nu mai stai liniştit până la sfârşit.","tags":null,"title":"Ce înseamnă să fii dus cu pluta...","uri":"/ro/blog/ce-inseamna-sa-fii-dus-cu-pluta/","year":"2012"}]